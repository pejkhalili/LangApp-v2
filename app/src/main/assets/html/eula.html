<html>
<head>
    <style>
        @font-face {
    font-family: iransans;
    src: url(../fonts/iransans.ttf);
}

    </style>
</head>
<body>
<div style="color:#414042; font-family:iransans; direction:rtl; background-color:rgba(255,0,0,0);">
    <strong>شرایط و قوانین استفاده:</strong>
    <p style="direction:rtl; background-color:rgba(255,0,0,0);">
        هلوگرام به شما کمک می‌کند تا با تمرین و تکرار، گنجینه لغات زبان انگلیسی خود را به صورت فعال
        افزایش دهید و از آن‌ها در مکالمات روزمره و کاری استفاده کنید.
        یاد گرفتن زبان انگلیسی یکی از هدف‌های همه ماست و بارها برای انجام‌ دادنش روش‌های مختلفی را
        آزموده‌ایم: آموزشگاه، معلم خصوصی، فیلم آموزشی، کتاب، کتاب صوتی و ...
        همه مدعی هستند که زبان انگلیسی را در مدت کوتاهی به شما یاد می‌دهند و برای این کار فرمول خاصی
        دارند که بقیه از آن بی اطلاع هستند! این پیغمبران دروغین آموزش زبان، یک نکته را به شما
        نمی‌گویند:
        مسئولیت یادگیری با خود شماست و هیچ فرمولی معجزه نمی‌کند!
        کلید یادگیری زبان انگلیسی تمرین و تکرار و فعال کرده دایره واژگان است. اگر شما ۴۰۰۰ کلمه
        انگلیسی
        در دایره لغات فعال خود داشته باشید، می‌توانید تمام امورات زندگی خود را با این زبان به پیش
        ببرید.
        اپلیکیشن هلوگرام برای کمک به شما در تمرین و غنی‌سازی دایره لغات ساخته شده است. یکی از
        ابزارهای
        این اپلیکیشن، جعبه یادگیری لغت پنج مرحله‌ای لایتنر است که همچون دستیاری هوشمند به شما کمک
        می‌کند
        تا با تمرین و مرور دانسته‌هایان، گنجینه لغات فعال خود را بزرگ کنید.
        در کنار دستیار هوشمند لایتنر، در این اپلیکیشن مجموعه‌ای از پادکست‌ها و ویدئوها در اختیار شما
        قرار گرفته تا مرحله به مرحله آن‌چه آموخته‌اید را در گفتار و نوشتار به کار ببندید. در لابلای
        این
        آموزش‌های صوتی و تصویری، نکات بسیاری از گرامر، کاربرد صحیح لغات، قواعد نگارشی، غلط‌های مصطلح
        و
        بسیاری موارد دیگر گنجانده شده است. با این روش شما آرام آرام خود را در معرض زبان انگلیسی قرار
        می‌دهید و با کمک گنجینه لغات آموخته شده، کاربرد این زبان در ناخودآگاه شما شکل می‌بندد.
        اپلیکیشن هلوگرام توسط شرکت توسعه ارتباطات سیار آبان ارائه می‌شود. در صورتی‌که علاقمند به
        استفاده
        از این اپلیکیشن هستید به شما پیشنهاد می‌شود حقوق و اختیارات متقابل خود و هلوگرام را در متن
        ذیل،
        مطالعه فرمایید.
        همچنین در صورت لزوم خوشحال می‌شویم با ما از طریق آدرس ایمیل <b>info@aban.mobi</b> یا شماره
        تلفن <b>54872306-021</b> در ارتباط باشید.
    </p>

    <strong>توافق‌نامه به تفصیل</strong>
    <p style="direction:rtl; background-color:rgba(255,0,0,0);">
        با ثبت‌نام و استفاده از این سرویس، به شما اعلام می‌شود که اساسنامه زیر را خوانده‌اید، در
        چهارچوب
        آن عمل می‌کنید و با مقررات و ضوابط این سرویس موافقت نموده‌اید. هلوگرام این حق را برای خود
        محفوظ
        می‌دارد که برحسب وقوع شرایط پیش‌بینی نشده، بخش‌هایی از این توافق‌نامه را حذف کند، تغییر دهد
        یا
        بندهای الحاقی به آن اضافه کند. هلوگرام، تغییرات لحاظ شده در توافق نامه را جهت اطلاع شما بر
        روی
        اپلیکیشن قرار خواهد داد. پذیرفتن این تغییرات، لازمه ادامه استفاده شما از این سرویس است.
        هر زمان بر خلاف قوانین و قواعد این توافق‌نامه عمل کنید، هلوگرام این حق را برای خود محفوظ
        می‌دارد
        که دسترسی‌تان به سرویس را محدود یا معلق نماید و همه یا بخشی از پروفایل شما را مسدود کرده و
        یا به
        طور کلی سرویس‌دهی به شما را به پایان برساند.
        با پذیرش این شرایط، موافقت می‌کنید که هرگونه تغییر در سطح دسترسی شما به سرویس هلوگرام
        می‌تواند
        بدون اطلاع قبلی شما انجام شود و مسئولیت آن به عهده هلوگرام یا هیچ شخص سومی نخواهد بود.
        همچنین
        شما می‌پذیرید که تنها حق کاربری‌تان در مواجهه با تغییراتی که در سیاست کاری و یا در ساختار
        هلوگرام اعمال می‌شود، پایان دادن به استفاده از آن و لغو اشتراکتان در سرویس است.
    </p>

    <strong>عضویت</strong>
    <p style="direction:rtl; background-color:rgba(255,0,0,0);">
        استفاده از سرویس برای عموم دارندگان سیم‌کارت‌های همراه اول و ایرانسل -اعتباری و دائمی- مجاز
        است.
        برای استفاده از هلوگرام باید در آن ثبت‌نام کرده و عضو شوید. با ورود به هلوگرام می‌توانید
        به‌صورت
        نامحدود به پادکست‌ها گوش دهید و ویدئوها را ببینید و یا آنها را دانلود کرده و سپس حتی بدون
        نیاز
        به اینترنت از آنها استفاده کنید. همچنین تمام ابزارهای هلوگرام در مدت اشتراک برای استفاده
        نامحدود
        در اختیار شما خواهد بود.
        هزینه اشتراک روزانه هلوگرام برای کاربران همراه اول پانصد تومان و ایرانسل سیصد تومان است. در
        صورتی‌که سیم کارت شما دائمی باشد، هزینه اشتراک و یا تمدید آن پس از تایید شما بر روی قبض
        موبایل
        بعدی‌تان درج خواهد شد و چنانچه سیم کارت اعتباری داشته باشید، هزینه اشتراک و یا تمدید آن پس
        از
        تأیید شما از اعتبار سیم کارت کسر می‌شود.
    </p>
    <strong>حریم شخصی</strong>
    <p style="direction:rtl; background-color:rgba(255,0,0,0);">
        تمامی اطلاعات شخصی که شما برای عضو شدن در اختیار هلوگرام قرار می‌دهید، بر طبق سیاست حریم
        شخصی
        کاربران نزد این سرویس محفوظ و امن می‌ماند.
        محدودیت‌های استفاده، کاربران را به رعایت قواعد زیر ملزم می‌کند:
        الف- شما تنها می‌توانید برای مقاصد قانونی از این سرویس استفاده کنید. هرگونه فعالیتی که سبب
        آزار
        و اذیت کاربران دیگر و یا جلوگیری از استفاده آنان از سرویس شود، ممنوع است.
        ب- تمام محتویات هلوگرام مانند فهرست لغات، دیکشنری، مثال‌ها و توصیفات، پادکست‌ها و ویدئوها،
        طراحی‌ها، متن‌ها، گرافیک‌ها، عکس‌ها، اطلاعات و ... جزو دارایی هلوگرام و یا همکاران آن محسوب
        می‌شود. هیچ کدام از این محتویات و اطلاعات بدون اجازه کتبی هلوگرام قابل تعدیل، تغییر، کپی،
        پخش،
        بازتولید، بازنشر، انتقال و خرید و فروش چه به صورت کلی، چه جزئی در خارج از برنامه نیستند. شما
        به
        عنوان کاربر عضوِ سرویس، دسترسی مشخص و محدودی به محتویات دارید و می‌توانید به شرط استفاده
        نکردن
        از آن محتوا در جهت مقاصد اقتصادی و با رعایت حقوق مؤلف، محتوای رایگان آن را بدون هیچگونه
        هزینه‌ی
        مازاد، استفاده نمایید. شما اجازه ندارید هیچ بخشی از محتوای هلوگرام را بر روی هرگونه وب‌سایت
        اینترنتی، اینترانتی (شبکه محلی)، اکسترانتی (شبکه خارجی) و یا هیچ پایگاه داده دیگری بارگذاری
        یا
        منتشر کنید. پروانه صادرشده برای محتوای هلوگرام تنها تحت رعایت این شرایطِ استفاده، ارزش دارد
        و
        هرگونه استفاده دیگری از محتویات این سرویس به جز تحت شرایطی که این سرویس معرفی می‌کند قطعاً
        ممنوع
        بوده و علاوه بر مسدود شدن حساب کاربری، موجب پیگرد قضایی خواهد شد. هلوگرام حق دارد در هر زمان
        بنا
        به دلیل مشخص و یا نامشخصی، بدون هرگونه اطلاع قبلی به کاربر، پروانه هریک از محصولات خود را
        لغو
        کند.
        پ- شما حق ندارید خودتان را جای شخص دیگری معرفی کنید.
        ت- شما حق ندارید امنیت سرویس را به خطر بیاندازید، به خصوص با:
        ۱.دسترسی به داده‌ها یا حساب کاربری که اجازه‌اش به شما داده‌ نشده‌ است.
        ۲.سعی در تخمین زدن سطح امنیت سرویس، از طریق تلاش برای نفوذ به لایه‌های امنیتی آن.
        ۳.اقدام به هر عملی که باعث سنگینی بیش از حد و فراساختاری سرویس، سیستم، شبکه هلوگرام و یا هر
        سیستم و شبکه مربوط به آن شود.
        ۴.تلاش برای جستجو و یافتن اطلاعات شخصی دیگر کاربران و افشا کردن آنها.
        ۵.تلاش برای ایجاد اختلال و مسدود کردن سرویس به روی کاربران دیگر.
    </p>

    <strong>نشان تجاری</strong>
    <p style="direction:rtl; background-color:rgba(255,0,0,0);">
        «هلوگرام»، «آبان» و همچنین سایر مشتقات این کلمات و لوگوها، همه جزو دارایی‌های گروه مخابراتی
        آبان
        به حساب می‌آیند. دیگر نشان‌های تجاری، اسم‌ها یا لوگوهایی که بر روی این سرویس از آنها نام
        برده
        می‌شود نیز، مالکین خود را دارند.
    </p>
    <strong>محتوای طرف سوم</strong>
    <p style="direction:rtl; background-color:rgba(255,0,0,0);">
        مسئولیت هلوگرام در قبال کلیه محتواها، همسطح سایر عرضه‌کنندگان رسانه‌های فرهنگی، نظیر
        کتابفروشی‌ها و فروشندگان مجاز آثار صوتی و تصویری است. مسئولیت هرگونه محتوا، نظر، توصیه،
        بیانیه،
        خدمات، پیشنهادات و اطلاعاتی که به واسطه طرف سوم قرارداد بر روی سرویس قرار می‌گیرد، بر عهده
        تولیدکننده، ناشر و پخش‌کننده آن است. هلوگرام به هیچ وجه اطلاعات داده شده و قضاوت‌های انجام
        شده
        از سوی پدیدآورنده محتوا یا کاربر را تأیید و یا تکذیب نمی‌کند و در قبال صحت و سقم آن هیچگونه
        مسئولیتی ندارد. این مسئولیت تنها هنگامی بر عهده‌ی هلوگرام است که محتوا، نظر، توصیه، بیانیه و
        غیره، رسمأ از سوی هلوگرام اعلام شده باشد.
    </p>

    <strong>محتواها</strong>
    <p style="direction:rtl; background-color:rgba(255,0,0,0);">
        تمامی محتواهای ارائه‌شده توسط هلوگرام مشمول رعایت کامل حقوق مؤلفین و مصنفین و هنرمندان، با
        استناد به ماده ۷۴ قانون تجارت الکترونیک مصوب ۱۷/۱۰/۱۳۸۲ مجلس شورای اسلامی است؛ بنابراین
        مسئولیت
        نقض حقوق تصریح شده مؤلفان بنابر شرایط یاد‌شده مانند تکثیر، توزیع، تعدیل، انتقال، انتشار،
        فروش،
        بازتولید و آفریدن اثری منشعب از این آثار (چه به صورت جزئی و چه کلی) بر عهده کاربر است.
        دانلود
        درون-برنامه‌ای این آثار به شرط استفاده غیرتجاری، تنها برای کاربران عضو سرویس و پس از پرداخت
        هزینه‌های لازم، مجاز و امکانپذیر است. کاربران پس از عضویت در هلوگرام و شروع به استفاده از آن
        موافقت با کلیه شرایط یاد شده را اعلام می‌کنند.
    </p>

    <strong>حداکثر تعهد</strong>
    <p style="direction:rtl; background-color:rgba(255,0,0,0);">
        حداکثر تعهد مالی هلوگرام در قبال مشترکین این سرویس برابر با مجموع مبالغ پرداختی توسط مشترک
        در
        طول استفاده از سرویس بوده و در صورت بروز هرگونه اختلال در خدمت‌رسانی، شرکت آبان و سرویس
        هلوگرام
        مسئولیتی مازاد بر تعهدات خویش در قبال مشترک ندارند.

    </p>
    <br>
    <br>
</div>
</body>
</html>